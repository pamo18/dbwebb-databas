##Kmom01

Då var jag klar med första kursmomentet inom kursen databas-v1.  

Min utvecklingsmiljö är följande:

OS: MacOS 10.14.2

Textredigerare: Atom 1.34.0

Databas: MySQL 8.0.14

Klient: MySQL Workbench 8.0.14 & Terminal.

Det känns roligt att komma igång med databaser, klienter och SQL.  En databas används för att organisera data i tabeller för att lättare söka efter, hämta eller uppdatera specifik information. Man kan skapa relationer mellan tabeller genom Primary Keys, som tex kund ID för personer samt deras aktiviteter. För att kommunicera med databasen använder vi SQL, ett språk som är relativt enkelt och lätt att förstå.  Det finns många olika sorts nyckelord, som tex SELECT för att hämta information från en tabell, UPDATE för att uppdatera data, INSERT INTO för att sätta in nya data och DROP TABLE för att ta bort en tabell.  Att lagra SQL kod i en fil känns mycket säkrare och effektivare, där man enkelt kan återskapa en databas med beprövad kod.  Det finns en del olika klienter och jag har ännu ingen favorit, men jag föredrar ett visuellt program som MySQL Workbench över terminalen.  Däremot kommer jag att jobba med båda klienter för att känna mig hemma oavsett klientval.

Jag har tidigare jobbat med databaser på fil i kursen htmlphp.  Då användande jag databasen SQLite ihop med klienten DB Browser.  Så jag känner igen syntaxen och hur man formar en Query men hoppas att kunna utveckla mina kunskaper ännu mer under denna kurs.

Det gick bra för mig att jobba med SQL i guiden.  Jag kunde utföra alla uppgifter och resultatet var detsamma som i guiden.  Guiden är välskriven och klar, vilket hjälpte till ihop med min tidigare kunskap inom SQL.  Att testa på olika sätt att skriva med SQL samt lagra allting i en fil med kommentarer kommer definitivt till nytta framöver.

Structured Query Language (SQL) är en fjärde generations programmeringsspråk (4GL) och är väldigt likt det mänskliga språk vi pratar dagligen.  SQL är lätt att lära sig och använda men är inte lika flexibelt som andra programmeringsspråk, där det primära användningsområdet är att forma en Query för databashantering.  Programmeringsspråket Python är känd som en avancerade tredje generations språk (3GL) eftersom den kombinerar vissa 4GL egenskaper i en 3GL miljö.  Python är relativt enkelt att både skriva och läsa men används för att göra många olika saker på en dator.  Andra 3GL som JavaScript, är mer komplicerade att skriva och läsa men är också mer flexibla i sina användningsområden.

Min TIL är hur effektivt det är att lagra SQL kod i en fil för att snabbt och säkert återskapa en databas, framförallt med kommentarer som förklara vad allting gör.

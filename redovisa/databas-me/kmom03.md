##Kmom03

Nu är jag äntligen klar med kmom03 inom kursen databas.  Det var mycket att göra denna gång!

Med JavaScript i Node.js har jag skapat en meny baserat terminalprogram.  Programmet tar emot tangentbords instruktioner som skickats genom en switch statement för att kontrollera vad användaren vill göra.  Denna switch statement körs i en while loop och kan avslutas om användaren skriver ’exit’.  Det finns en meny som kan kallas för att få reda på vad man behöver skriva för att göra vissa saker.  En funktion är kopplad till varje menyval som sedan kallar en objekts metod för att exekverar funktionaliteten.  Att importera funktioner från en modul betyder att main filen ser enkel och tydlig ut, då blir det lättare att läsa och utveckla på.  Ett menydrivet terminalt program som detta ger en bra grundstruktur för att bygga vidare på och kan användas av många olika sorts program.

Min program är uppdelat på tre filer där en main fil jobbar emot en modul med funktionalitet som i sin tur är kopplat till en modul med SQL kod.  I en modul finns det ett objekt som innehåller olika funktionaliteter för programmet och i den andra modulen finns all SQL kod som ska läsas in.  Jag ville skilja åt funktionaliteten och SQL kod från varandra och tycker att det funkar bra som jag gjorde.  Men jag hade gärna importerat SQL koden direkt från en SQL fil, det hade nog varit ett bättre alternativ till hur jag gjorde men jag vet inte om det finns ett bra sätt att göra det.

Jag har jobbat vidare på guiden, skolan, där jag har lärt mig ännu mer när det gäller databashantering.  Delen som gäller joins var lärorik.  En INNER JOIN visar det rader som kan matchas mellan tabellerna och om det finns ingen match så visas inte raden.  En OUTER JOIN visar resultatet för alla rader i en tabell, även om det inte finns en matchande rad i den andra tabellen.  Jag jobbade igenom subqueries också, en fråga inuti en fråga, som ger ett alternativt till att göra JOIN och UNION för att slå samman information.  Guiden fungerar bra och är tydligt, lärorikt och utmanande.  Men den tar mycket tid att ta sig igenom också.

Det här var första gången jag har jobbat med ER-modellering för att bygga en databas.  ER-modellering, Entity-relationship-modellering, är uppdelat i tre steg: konceptuell modellering, Logisk modellering och Fysisk modellering.  Det första steget i en ER-modellering är den konceptuell modellering av databasen, där man beskriver och rita diagram på strukturen.  Det är ett väldigt bra sätt att tänka igenom hela processen från en idé eller önskemål till en väl fungerande databas.  Att beskriva databasen i enklare ord är ett bra första steg där man sedan bygger på målbeskrivningen för att sedan lyfta fram alla entiteter som är kandidater till lagring i databasen.  Nu måste man specificera relationer, kardinalitet, attributer och kandidatnycklar bland alla entiteter för att sedan rita en ER-modell av databasen.  Min ER-modellering skapade jag på webbsidan draw.io där jag sedan samlade allt i ett dokument med hjälp av Word och exporterade sedan som en PDF fil.  I nästa steg av modelleringen kommer jag att använda min ritning som bas för att omvandla den till logisk modellering.  Jag hoppas att min ER-modell kommer att hålla och klarar av målbeskrivningen.  Man lär sig hela tiden om det inte gör det.

Detta kursmoment var utmanande, särskilt ER-modelleringen, men jag tycker man lär sig bäst när man blir utmanad.  Samtidigt så tycker jag att det fanns nog lite för mycket att göra inom 20 timmars ramen.

Min TIL för detta kursmoment är hur viktigt det är att tänka noggrant igenom en databasstruktur för att försäkra sig att den kommer att fungera som tänkt.

##Kmom04

Nu är jag klar med kmom04 inom kursen Databas, där fokus ligger på transaktioner.

En transaktion samlar ihop flera händelser för att sedan exekvera dem atomära, vilket betyder att antigen utförs samtliga händelser eller ingen.  Man använder START TRANSACTION för att påbörja transaktionen följd av funktion man vill utföra och därefter COMMIT för att avsluta den.  Man kan använda ROLLBACK istället för COMMIT för att avbryta transaktionen som återställer allting som det var innan transaktionen började.  Detta koncept kändes helt logiskt för mig och relativt enkelt att förstå.

Detta är första gången jag har jobbat med Express.js, en webb och applikationsserver för Node.js, men den liknar Flask som vi jobbar med inom oopython.  Då kände jag igen mig med strukturen samt hur EJS fungerar.  Det har gått bra att komma igång med Express.js, Node.js, EJS och MySQL.  När det gäller SQL så tycker jag att MySQL guiden som ni har skrivit har varit väldigt lärorik.

Med Express.js och terminal har jag skapat två webbklienter för att träna på transaktioner.  Jag har skapat en modul som kopplar upp mot en databas med tillhörande config fil samt innehåller olika funktioner som kan användas i både webbprogrammet och terminalprogrammet.  Här finns det funktioner med SQL satser för att visa nuvarande balance på två olika bankkonton samt en funktion för att flytta över pengar emellan konton med hjälp av transaktioner.  Varje gång man besöker webbprogrammets sida ’Move to Adam’ så exekveras denna transaktion.  I terminalprogrammet finns det en loop som körs till man avslutar med ’quit’ eller ’exit’ och man kan skriva menu för att visa tillgängliga funktioner.  Det finns samma balance funktion för att visa aktuella belopp i varje konto och för att starta en transaktion för att överföra pengar.  Utöver detta finns det möjligheten att överföra en valfri summa från och till valfritt konto.

Jag har också avslutat min ER-modellering för e-shopen CDOff, där jag utförde det logiska och fysiska modelleringsfaserna.  Jag modifierade mitt ER-diagram enligt relationsmodellen, bestämde primära och främmande nycklar samt kompletterande attribut.  Jag skapade en setup.sql fil som skapar databasen ’eshop’ och lägger till användaren ’user’ med lösenordet ’pass’ som har fulla rättigheter på databasen.  Sedan genererade jag, med hjälp av MySQLWorkbench, en ddl.sql fil som skapar alla tabeller samt ställer in primära och främmande nycklar.  Jag har testat båda filer och de fungerar väl för att skapa databasen som jag tänkt mig.  Till slut skrev jag en lista med eventuella API som ska finnas när databasen är igång.  Då är det upp till bevis när jag lägger in data och försöka jobba med databasen om den fungerar som tänkt.  Annars lär jag mig ännu mer.  I övrigt så har det gått bra med min ER-modellering så här långt.

Så här långt i kursen känner jag mig nöjd med vad och hur jag har lärt mig.  Jag har övat en del SQL samt jobbat med Node för att kommunicera med databaser.  Jag ser fram emot att kunna knyta ihop allting mot slutet av kursen och samtidigt lära mig ännu mer.

Min TIL för detta kursmoment är användning av transaktioner för att samla ihop en sekvens av händelser som kan genomföras på ett säkert sätt, annars kan man återställa databasen till läget innan transaktionen börjades.
